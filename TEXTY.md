# fitness

O mně
Se sportem jsem začal na základní škole, kdy jsem se několik let věnoval bojovému umění Ju Jutsu Ryu v Kralupech nad Vltavou s čímž jsem přestal se začátkem studia na střední škole. Během studia na střední škole jsem moc aktivní nebyl a nedostatek pohybu a špatná životospráva si tak začaly vybírat svou daň poměrně brzy. V 18 letech jsem vážil 110kg a nebyl jsem pomalu schopný doběhnout tramvaj. Koncem střední škoy jsem se to snažil dohnat v posilovně, začal jsem běhat a cvičit klasické kulturistické tréninky. Studoval jsem informatiku na střední i vysoké škole, nicméně pohyb mi byl čím dál bližší a již v průběhu studia na ČVUT jsem začal se vzděláváním i jiným směrem než jen tím počítačovým. Absolvoval jsem kurz instruktora fitness v trenérské škole Ronnie.cz. Od té doby jsem se nepřestal v tomto směru vzdělávat.

Vytvořil jsem si dost kladný vztah k pohybu a život bez něj (v takové míře) si už asi nedokážu představit. Moje aktuální praxe se skládá nejvíce ze silového tréninku (momentálně se učím vzpírat), dále do svých tréninků hodně zahrnuji prvky ze silové gymnastiky a trénink mobility. Baví mě stát na rukou, rád chodím, občas jdu běhat (trochu delší trasu nebo sprinty do kopečka:), občas jdu na boulder, rád si zahraju jakoukoliv míčovou hru, jsem otevřený hodně věcem..
Můj přístup
Zajímají mě různé pohledy na téma lidského pohybu a různé metodologie, proto se snažím být otevřený, ale zároveň skeptický k různým směrům a přístupům, které se týkají fyzického i mentálního rozvoje. Snažím se ke všem informacím, které získávám studiem, přistupovat kriticky, nemám žádného “guru”, kterého bych slepě následoval a přebíral jeho práci. Z toho, co se učím se snažím si vytvářet vlastní otisk, který se pořád v průběhu času formuje a nikdy nebude perfektní. Snažím se o to, aby informace a metody, které používám a předávám dál byly aktuální a v souladu s nejnovějšími výzkumy týkajících se lidského pohybu, rozvoje kondice a výkonu lidské těla. Veškerá rozhodnutí týkající se tréninku a mé práce s klienty racionalizuji za účelem najití optimálního řešení pro daného jedince s ohledem na jeho aktuální stav a krátkodobé i dlouhodobé cíle. Při mých lekcích používám prvky ze silové gymnastiky, tréninků hardstyle kettlebell, powerliftingu, olympijského vzpírání, kondičně silového přístupu, ale i třeba jógy. Vždy s ohledem na cíl klienta.

Mým cílem NENÍ vás zničit tak, že se další den nebudete moci hýbat. Mým cílem JE, abyste se cítili ve svém těle dobře a každou naší společnou hodinou se o kus přiblížili k vašemu cíli.

Momentálně s mojím kolegou trenérem a kamarádem Patrikem Schröderem pracujeme na projektu Embodiment, kde se snažíme šířit osvětu o důležitosti pohybu v lidském životě, pořádáme workshopy, pohybové víkendy atd.

Služby
Momentálně působím v centru Prahy v privátním gymu a se svými klienty spolupracuji několika způsoby.

Konzultace - Osobně nebo online, to je na vás. Konzultace tréninkového plánu nebo stravovacích návyků a životosprávy.*
tlačítko “Objednat”
Individuálně - Lekce jeden na jednoho, kdy svůj čas věnuji jen Vám. Sházíme se pravidelně (ideálně) a pracujeme společně na vašem cíli.
1 lekce trvá standardně 60 minut
obecná síla a kondice, rozvoj mobility(síly+flexibility), silový trénink, hypertrofie, silově kondiční příprava sportovců, kalistenika
cena se liší podle délky spolupráce
“Objednat”
Kombinovaně -  Sejdeme se jednou nebo dvakrát (ideálně) osobně, kde spolu probereme tréninkový plán a technické aspekty jednotlivých cviků. Poté budete po dobu 8 týdnů cvičit podle nastaveného plánu (budeme stále v kontaktu online). Na konci plánu zhodnotíme výsledky a můžeme navázat znovu.
standardní doba trvání
cena se liší podle délky spolupráce a individuálních potřeb
“Objednat”

Samozřejmě není to takto striktní a dělám i výjimky. Pokud máte jakékoliv speciální požadavky nebo dotazy, tak mě neváhejte kontaktovat.

*I přes to, že jsem si sám prošel všemožnými dietami a různými způsoby stravování (sacharidové vlny, keto dieta, intermittent fasting atd.), tak nedělám jídelníčky “na míru”. Pokud máte zájem určitě Vám mohu někoho kvalifikovaného v tomto oboru doporučit.
Kontakt
Kontaktní formulář

Jméno
Předmět
Text

Bude přesměrovávat na mail.
Blog
